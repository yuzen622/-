<!DOCTYPE html>
<html>
    <meta charset="UTF-8"/>
    <head>
        <link rel="stylesheet" type="text/css" href="style.css">
      <title>第七品</title>    
    </head>
    <body>
      
      <a href="index.html">第一品</a>
    <a href="page.html">第二品</a>
    <a href="page3.html">第三品</a>
    <a href="page4.html">第四品</a>
    <a href="page5.html">第五品</a>
    <a href="page6.html">第六品</a>
    <a href="page7.html">第七品</a>
    <a href="page8.html">第八品</a>
    <a href="page9.html">第九品</a>
    <a href="page10.html">第十品</a>
    <a href="page11.html">第十一品</a>
    <a href="page12.html">第十二品</a>
    <a href="page13.html">第十三品</a>
    <a href="../main/main.html">回到主頁</a>
    <hr/>
    <div style="color: blueviolet;">
        <h2><i>利益存亡品第七</i></h2>
    </div>
        <hr/>
        <p><b>爾時地藏菩薩摩訶薩白佛言：世尊，我觀是閻浮眾生，舉心動念，無非是罪。脫獲善利，多退初心。若遇惡緣，念念增益。是等輩人，如履泥塗，負於重石，漸困漸重，足步深邃。若得遇知識，替與減負，或全與負。是知識有大力故，復相扶助，勸令牢腳。若達平地，須省惡路，無再經歷。

 <br>
 <br>

            世尊，習惡眾生，從纖毫間，便至無量。是諸眾生有如此習，臨命終時，父母眷屬，宜為設福，以資前路。或懸旛蓋及燃油燈。或轉讀尊經、或供養佛像及諸聖像，乃至念佛菩薩，及辟支佛名字，一名一號，歷臨終人耳根，或聞在本識。是諸眾生所造惡業，計其感果，必墮惡趣，緣是眷屬為臨終人修此聖因，如是眾罪，悉皆消滅。
            
            <br>
            <br>
            
            若能更為身死之後，七七日內，廣造眾善。能使是諸眾生永離惡趣，得生人天，受勝妙樂，現在眷屬，利益無量。
            
            <br>
            <br>
            
            是故我今對佛世尊，及天龍八部人非人等，勸於閻浮提眾生臨終之日，慎勿殺害，及造惡緣，拜祭鬼神，求諸魍魎。
            <br>
            <br>
             
            
            何以故？爾所殺害乃至拜祭，無纖毫之力，利益亡人，但結罪緣，轉增深重。假使來世或現在生，得獲聖分，生人天中。緣是臨終被諸眷屬造是惡因，亦令是命終人殃累對辯，晚生善處。何況臨命終人，在生未曾有少善根，各據本業，自受惡趣，何忍眷屬更為增業。
            <br>
            <br>
             
            
            譬如有人從遠地來，絕糧三日，所負擔物，強過百斤，忽遇鄰人，更附少物，以是之故，轉復困重。
            <br>
            <br>
             
            
            世尊，我觀閻浮眾生，但能於諸佛教中，乃至善事，一毛一渧，一沙一塵，如是利益，悉皆自得。
            <br>
            <br>
             
            
            說是語時，會中有一長者，名曰大辯，是長者久證無生，化度十方，現長者身，合掌恭敬，問地藏菩薩言：大士，是南閻浮提眾生，命終之後，小大眷屬，為修功德，乃至設齋，造眾善因，是命終人，得大利益及解脫不？
            <br>
            <br>
             
            
            地藏答言：長者，我今為未來現在一切眾生，承佛威力，略說是事。長者，未來現在諸眾生等，臨命終日，得聞一佛名、一菩薩名、一辟支佛名，不問有罪無罪，悉得解脫。若有男子女人，在生不修善因多造眾罪。命終之後，眷屬小大，為造福利一切聖事，七分之中而乃獲一，六分功德，生者自利。以是之故，未來現在善男女等，聞健自修，分分己獲。無常大鬼，不期而到，冥冥遊神，未知罪福。七七日內，如癡如聾，或在諸司辯論業果。審定之後，據業受生。未測之間，千萬愁苦，何況墮於諸惡趣等。
            <br>
            <br>
             
            
            是命終人，未得受生，在七七日內，念念之間，望諸骨肉眷屬，與造福力救拔。過是日後，隨業受報。若是罪人，動經千百歲中，無解脫日。若是五無間罪，墮大地獄，千劫萬劫，永受眾苦。
            <br>
            <br>
             
            
            復次長者：如是罪業眾生，命終之後，眷屬骨肉，為修營齋，資助業道未齋食竟，及營齋之次，米泔菜葉，不棄於地，乃至諸食未獻佛僧，勿得先食。如有違食，及不精勤，是命終人，了不得力。如精勤護淨奉獻佛僧，是命終人，七分獲一。是故長者，閻浮眾生，若能為其父母乃至眷屬，命終之後，設齋供養，志心勤懇。如是之人，存亡獲利。
            <br>
            <br>
             
            
            說是語時，忉利天宮，有千萬億那由他閻浮鬼神，悉發無量菩提之心，大辯長者作禮而退。</b></p>
            <hr/>
            <a href="index.html">第一品</a>
            <a href="page.html">第二品</a>
            <a href="page3.html">第三品</a>
            <a href="page4.html">第四品</a>
            <a href="page5.html">第五品</a>
            <a href="page6.html">第六品</a>
            <a href="page7.html">第七品</a>
            <a href="page8.html">第八品</a>
            <a href="page9.html">第九品</a>
            <a href="page10.html">第十品</a>
            <a href="page11.html">第十一品</a>
            <a href="page12.html">第十二品</a>
            <a href="page13.html">第十三品</a>
            <a href="../main/main.html">回到主頁</a>